วิธีการดำเนินงานวิจัย จะนำไฟล์ภาพถ่ายดาวเทียมมาทำการดึงค่าสะท้อนแสงจากภาพถ่ายดาวเทียม ได้ค่าการสะท้อนแสงออกมา 4 ตัว คือ แสงสีฟ้า (BLUE), แสงสีเขียว (GREEN), แสงสีแดง (RED) และ แสงใกล้อินฟราเรด(NIR) เป็นค่าการสะท้อนแสงในภาพถ่ายดาวเทียม จากนั้นนำค่าการสะท้อนแสงทั้ง 4 ตัว ในภาพถ่ายดาวเทียมไปหาค่าการสะท้อนแสงของภาคสนาม ด้วยเทคนิคโครงข่ายประสาทเทียมแบบหลายชั้น (Multilayer Perceptron: MLP) จะได้ค่าการสะท้อนแสงของภาคสนามออกมา เทคนิคโครงข่ายประสาทเทียมแบบหลายชั้น (Multilayer Perceptron: MLP) เป็นเทคนิคของโครงข่ายประสาทเทียม (Neural Network) ที่จะประกอบด้วย input layer, hidden layers และ output layer โดยแต่ละโครงข่ายประสาทเทียมในชั้นหนึ่งจะเชื่อมกับโครงข่ายประสาทเทียมทั้งหมดในชั้นถัดๆไปผ่านค่าน้ำหนัก (Weight) และมีการใช้ฟังก์ชันกระตุ้น (activation function) เพื่อแปลงค่าผลลัพธ์ การประยุกต์ใช้งาน เช่นการทำนายค่าการสะท้อนแสง
