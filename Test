แม้ว่าค่าการสะท้อนแสงจากภาพถ่ายดาวเทียมจะฝังอยู่ในแต่ละพิกัดของภาพและสามารถดึงออกมาได้โดยตรง แต่ค่าดังกล่าวยังไม่ใช่ค่าที่วัดได้ในภาคสนามโดยตรง เนื่องจากปัจจัยหลายประการ เช่น การกระจายตัวและการดูดซับของแสงในชั้นบรรยากาศ ซึ่งสามารถลดความคมชัดของภาพและทำให้ค่าการสะท้อนแสงที่วัดได้ไม่ตรงกับค่าจริงของพื้นผิว [6] นอกจากนี้ การสะท้อนของแสงจากพื้นผิวและมุมมองของดาวเทียมยังส่งผลต่อค่าการสะท้อนแสงที่ได้รับ [7]
รูปภาพที่ 2: Flow of data through the Multilayer Perceptron (MLP) Model

เพื่อแก้ปัญหาดังกล่าว เทคนิคโครงข่ายประสาทเทียมแบบหลายชั้น (Multilayer Perceptron: MLP) ถูกนำมาใช้ โดยค่าการสะท้อนแสงจากดาวเทียมในแต่ละค่า คือ แสงสีฟ้า (BLUE), แสงสีเขียว (GREEN), แสงสีแดง (RED) และ แสงใกล้อินฟราเรด(NIR) จะถูกป้อนเข้าเป็นตัวแปรนำเข้า (input) ให้กับ MLP ซึ่งประกอบด้วยชั้นนำเข้า (input layer) ชั้นซ่อน (hidden layers) และชั้นผลลัพธ์ (output layer) แต่ละโหนดจะเชื่อมต่อกับโหนดทุกตัวในชั้นถัดไปผ่านค่าน้ำหนัก (weights) และถูกประมวลผลผ่านฟังก์ชันกระตุ้น (activation function) เพื่อประมาณค่าการสะท้อนแสงภาคสนามที่แม่นยำ ตามตารางที่ 1
ตารางที่ 1 Evaluation of MLP Model performance for Satellite Derived reflectance
จากตารางที่ 1 ค่าสัมประสิทธิ์การกำหนด (R2) อยู่ระหว่าง 0.023 ถึง 0.344, ค่ารากที่สองของค่าเฉลี่ยกำลังสองของข้อผิดพลาด (RMSE) อยู่ระหว่าง 1.242 ถึง 9.207 และค่าเฉลี่ยความคลาดเคลื่อนสัมบูรณ์ (MAE) อยู่ระหว่าง 1.046 ถึง 7.341 จากผลการศึกษาค่าการสะท้อนแสงทั้ง 4 ตัว พบว่า B4 (NIR) ค่าสัมประสิทธิ์การกำหนด (R2) มีค่าสูงสุด (R2 = 0.344) รองลงมาคือ B2 (Green), B3 (Red) และ B1 (Blue) ตามลำดับ
โครงข่ายประสาทเทียมแบบหลายชั้น (Multilayer Perceptron: MLP) ที่ใช้ในการทำนายค่าการสะท้อนแสงภาคสนาม พบว่าแบบจำลองมีความสามารถในการประมาณค่าได้อย่างมีประสิทธิภาพ ค่าที่ได้จากชุดทดสอบมีความสูญเสียเฉลี่ยเท่ากับ 1.3137 และค่าความคลาดเคลื่อนเฉลี่ยเท่ากับ 0.9274 แสดงให้เห็นว่าแบบจำลองสามารถทำนายค่าการสะท้อนแสงได้ใกล้เคียงกับค่าจริงภาคสนาม โดยมีความคลาดเคลื่อนเฉลี่ยประมาณ 0.93 หน่วย
ค่าการสะท้อนแสงภาคสนามที่ได้จากโครงข่ายประสาทเทียมแบบหลายชั้น (Multilayer Perceptron: MLP) จะถูกนำไปคำนวณดัชนีพืชพรรณทั้ง 5 ตัว และค่าดัชนีเหล่านี้จะถูกใช้เป็นตัวแปรนำเข้าให้กับโมเดลการทำนาย เพื่อประมาณมวลชีวภาพเหนือพื้นดิน (AGB) ของพื้นที่ศึกษา
